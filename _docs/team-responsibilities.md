---
layout: inner
title: Instruktioner för ansvarsområden
permalink: instruktioner-for-ansvarsomraden/
lead_text: Roller alla lag ska ha tillsatta
---

##Tränare

Bedriva träningar i enlighet med KAIS Moras ungdomspolicy. Träningen ska vara varierad och anpassad efter ålder/behov, se träningsinnehåll i ungdomspolicyn.

##Coach

När det gäller coachning inför/under match: vara ansvarig för matchuttagning samt matchledning. Matchning ska ske i enlighet med klubbens ungdomspolicy. Toppning får t ex inte förekomma på ungdomsnivå. Har du en stor spelartrupp kan man göra ett schema där alla finns med och där alla står över lika många matcher.

Kurser och utbildningar för ledare ordnas efter behov och/eller önskemål.

##Lagledare

Ha koll på det praktiska runt laget. T ex ordna föräldramöten, ta emot och vidarebefordra information samt att ha kontakt med föreningens kansli.

Vid hemmamatcher: se till att domararvode betalas ut samt rapportera matchresultat till Dalarnas Innebandyförbund.

##Kontaktperson

Står som kontaktperson för laget vid Dalarnas Innebandyförbunds hemsida. Kontaktar och välkomnar motståndare och domare inför hemmamatch. Ansvarar för lagets adresslista samt hjälper till att avlasta lagledaren.

##Kassör

Håller koll på lagets ekonomi och gör en budget för laget. Ser till att lagledaren har domarpengar att betala ut vid hemmamatcherna.

##Lotteriansvarig

Hämtar ut lotter på kansliet och distribuerar ut dessa till laget. Håll koll på hemsidan (www.kaismora.se), där läggs det ut information när det är något lotteri på gång. Lagets lotteriansvariga ser även till att lotteripengarna redovisas i tid till kansliet.

##Materialansvarig

Se till att det finns material: MV-utrustning, västar, bollar, koner, sjukvårdsmaterial, kaptensbindel m.m. Material som behövs beställs/hämtas ut på Johns sport, endast mot rekvisition. Rekvisitioner finns att kvittera ut på kansliet. Lagets materialansvariga har även hand om kontakten med kansliet och/eller Johns sport när det vankas beställning av diverse grejer.

##Cup-ansvarig

Ta reda på förslag om cuper samt sköta anmälning till dessa. Kolla upp transport till cupen, ev höra med andra lag inom föreningen om samåkning med stor buss. Ta reda på övernattningsmöjligheter för föräldrar. Samordnar anmälnings- samt deltagaravgift med lagets kassör.

##Buster Cup-ansvarig

Ordna med lagets arbetsschema inför Buster & Starlet Cup. Gå på möten inför cupen och se till att allting funkar på lagets olika ansvarsområden. Information inför denna cup finns på hemsidan när det börjar närma sig.

##Arbetsansvarig

Ordna med scheman för lagets övriga jobb, t ex under vasaloppsveckan samt andra insatser som laget tagit på sig på egen hand.

##IT-ansvarig

Ansvara för att lagets egna sida på föreningens hemsida uppdateras och se till att internkommunikationen för laget fungerar. T ex träningsschema, kallelse till match samt annan information ni själva känner att ni vill lägga ut.

##Sekretariatsansvarig

Ansvarar för att matchklockan kommer fram och handhas på rätt sätt vid hemmamatch. Ser till att det vid varje match finns minst två stycken vuxna på plats som kan sköta klockan. Ett önskemål från föreningen är att det redan på ungdomsnivå rapporteras ut matchhändelser via mikrofon (målskytt, utvisning m.m.). Mikrofon ska finnas på samma ställe som matchklockan.

##Kioskansvarig

Ordna med arbetsschema till lagets kioskjobb. Ha kontinuerlig kontakt med kansliet för att ha koll på eventuella tidsändringar under den helg ni ansvarar för. Separata kioskinstruktioner finns att hämta ut på kansliet. Den som är ansvarig för kiosken ser till att samtliga får all nödvändig information (inte bara de som jobbar första passet).



Ett önskemål från föreningen är att det blir så många personer som möjligt som blir tilldelade ansvarsområden, detta för att underlätta för alla inblandade. Försök att inte ha mer än 2-3 ansvarsområden per person.



Föreningens mål är att det inom en snar framtid ska finnas en ansvarig från föreningens sida för varje område. Därmed kommer Ditt lags områdesansvarig ha någon att kontakta vid eventuella frågor.

